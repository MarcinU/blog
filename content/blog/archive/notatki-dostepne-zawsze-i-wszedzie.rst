Notatki dostępne zawsze i wszędzie
##################################
:date: 2009-01-25 17:26
:author: Hrv
:tags: evernote, notatki
:slug: notatki-dostepne-zawsze-i-wszedzie

.. figure:: /images/archive/evernote.png 
      :alt: Evernote
      :figclass: align-left

Są takie sytuacje kiedy potrzebujemy mieć dostęp do naszych notatek w
każdej sytuacji, na wielu urządzeniach i, na domiar złego, mamy kaprys
żeby na każdym z nich były one zawsze aktualne i żeby synchronizacja
następowała automatycznie. Marzenia ? Niekoniecznie.


`Evernote <http://www.evernote.com/>`_ to świetny system notatek online,
niestety posiada tylko aplikacje obsługujące Windows, Windows Mobile,
iPhone i Maca. Póki używamy tylko powyższych problem nie istnieje,
instalujemy aplikację kliencką, logujemy się i rzeczywiście wszystko
synchronizuje się samo. Jeśli jednak znajdujemy się poza grupą
supportowanych szczęśliwców, musimy sobie radzić inaczej. Jednym z wyjść
jest używanie `interface-u webowego <https://www.evernote.com/>`_ lub
`mobilnego interface-u webowego <http://evernote.com/m/>`_. Jest to
jednak dość kłopotliwe.

Przeszukując sieć wpadłem jednak na `inne
rozwiązanie <http://www.internettablettalk.com/forums/showthread.php?t=10151&highlight=evernote+imap&page=2>`_.
Tak się szczęśliwie składa, że większość urządzeń mobilnych posiada
wbudowaną obsługę poczty i protokołu IMAP. I to nam wystarczy, aby mieć
dostęp do naszego konta na Evernote. Wystarczy skonfigurować konto w
następujący sposób:

``Protokół IMAP4 Nazwa serwera: www.evernote.com Użytkownik: Twój login do Evernote Hasło: Twoje hasło do Evernote Port: 143 (albo 993 dla SSL)``

Dzięki temu będziemy mogli odczytywać nasze notatki, bez potrzeby
każdorazowego wchodzenia na stronę internetową.

Możemy również dodawać notatki  prosto z naszego klienta pocztowego.
Wystarczy wysłać mail z notatką na adres podany w ustawieniach naszego
konta Evernote (Incoming email settings)

Proste i skuteczne ;)

